**Az elcsatolt területeken élő magyarok száma**

1. A kimutatásokról általában

A jelen összeállítás a 2015-ben készített, „_Az 1910. évi népszámlálás nemzetiségi adatai_" c. munka szerves folytatásának tekinthető. A hét excel táblázat az elcsatolt területeken élő magyarság számarányának változásait mutatja be az utódállamok hivatalos népszámlálási statisztikái alapján. Az Interneten is elérhető források korlátozott száma miatt az összeállítás nem a teljesség igényével készült. Az utódállamok nagy száma, továbbá a nem megfelelő mennyiségű internetes forrás miatt a jelen statisztika jóval „eklektikusabb" képet mutat, mint a korábbi, 1910. évre vonatkozó adatsor. Jelentőségét mégis az adja, hogy az Interneten jelenleg nem található ehhez hasonló kimutatás.
# 1

Az elcsatolt területeken élő magyarság számbeli változásának legfontosabb okait Dr. Kocsis Károly rövid, lényegre törő tanulmányokban már összefoglalta,
# 2
 így a jelen útmutatóban kizárólag a számsorok alapvető értelmezésére kívánok szorítkozni.

A Kárpát-medence országait az alábbi rendszer szerint – nyugat-keleti irányba haladva – osztottam fel:

| kód, file név | mai ország |
| --- | --- |
| 1\_AUT | Ausztria |
| 2\_SVK | Szlovákia |
| 3\_UKR | Ukrajna |
| 4\_ROM | Románia |
| 5\_SRB | Szerbia |
| 6\_CRO-1 | Horvátország 1910-ben magyar közigazgatás alá tartozó részei |
| 6\_CRO-2 | Horvátország 1910-ben horvát közigazgatás alá tartozó részei |
| 7\_SLO | Szlovénia |
| 8\_POL | Lengyelország |

A Lengyelországhoz csatolt részről a megfelelő forrásadatok hiánya miatt részletes kimutatás – egyelőre – nem készült.

A különböző nemzetiségek elnevezését az alábbiak szerint rövidítettem:

HUN – magyar

CRO – horvát

CZE – cseh

EGY – egyéb

GER – német

ROM – román

SLO – szlovén

SRB – szerb

SVK – szlovák

UKR – ukrán

m – magyar

alb – albán

bg – bolgár

buny – bunyevác

c – cigány

cs – cseh

hv - horvát

le – lengyel

n – német

ol – olasz

or – orosz

ro – román

ru – ruszin

sb – szerb

sk – szlovák

sn – szlovén

ukr – ukrán

zs – zsidó

A három nagybetűből álló rövidítéseket az oszlopok címeinél, a kisbetűs rövidítéseket a táblázatok tartalmi részeinél alkalmaztam. Az albánok, a ruszinok és az ukránok esetében nem minden esetben használtam rövidítést. A „zsidó nemzetiség" megjelölést az ún. kisantant államok vezették be, nem utolsó sorban a magyarok és a németek számának csökkentése érdekében.

A táblázatokban előforduló néhány további rövidítést értelemszerűnek vettem, azok magyarázatát szükségtelennek tartom (pl. BB – besztercebányai körzet, horvátországi vármegyék rövidítései).

A táblázatok oszlopainak címében szereplő közigazgatási egységek magyar elnevezéseit illetően lásd „_Az 1910. évi népszámlálás nemzetiségi adatai"_ c. összeállítás kapcsán készített „_Útmutató a táblázatok használatához_" c. word dokumentum vonatkozó táblázatát, illetve szójegyzékét.

A legfontosabb forrásként szolgáló [http://pop-stat.mashke.org/](http://pop-stat.mashke.org/) oldal megfelelő adatainak excel táblázatba foglalásával az egyes országrészek (országok) vonatkozásában ún. alapadatbázisokat is készítettem, amelyeket kérésre minden érdeklődő számára szívesen elküldök (e-mail címem: [laccer@usa.com](mailto:laccer@usa.com)). Ezen alapadatbázisok segítségével számos további érdekes kimutatás készíthető.

1. Az egyes területekre vonatkozó statisztikai kimutatások

Az alábbi táblázat a legfontosabb vizsgálati szempontokat foglalja össze:

|   | régió | vizsgált időpontok | egyéb rendelkezésre álló adatbázisok | vizsgálati módszerek |
| --- | --- | --- | --- | --- |
| 1. | AUT | 1981 |   | minden olyan település, ahol legalább 1 magyar élt |
| 2. | SVK | 1991, 2001, 2011 | - | legalább 5 magyar / település |
| 3. | UKR | 2001 | - | olyan kárpátaljai települések, ahol legalább 5 fő vagy 1 %-nyi magyar élt |
| 4. | ROM | 1992, 2002 | - | olyan – tágabb értelemben vett – erdélyi települések, ahol legalább 5 magyar élt |
| 5. | SRB | 1953, 2002 | 1961, 1971, 1981, 1991 | minden vajdasági település |
| 6/1. | CRO-1 | 1961, 1981, 1991 | 1971 | 1961, 1981: minden település1991→ Muraköz: jelenlegi községközpontok→ Dél-Baranya: minden település |
| 6/2. | CRO-2 | 1961, 1991 | 1971, 1981 | olyan települések, ahol 1910-ben legalább 50 magyar élt |
| 7. | SLO | 1961, 1981 | 1971 | minden muravidéki település |

        Kizárólag Szerbia, Horvátország és Szlovénia esetében állt rendelkezésemre olyan mennyiségű adat, hogy a „bőség zavara" miatt mintegy szelektálnom kellett. Ezekben az esetben a rendelkezésre állók közül a legkorábbi és a legkésőbbi népszámlálások adatait vettem figyelembe, mivel elsődleges célom a lehető leghosszabb időszak főbb demográfiai folyamatainak bemutatása volt.

A többi ország esetében kénytelen voltam beérni a rendelkezésre álló adatokkal, amelyek sajnos csupán egy viszonylag szűk időperiódust – Ausztria és Ukrajna esetében mindössze egyetlen időpontot – ölelnek fel, így leginkább csak az 1910. évi népszámlálás adataival történő összehasonlításra alkalmasak.

A nagyobb régiók esetében csak azon települések adatait közöltem:

-
-.amelynek magyar lakossága a vizsgált népszámlálás időpontjában elérte a fenti táblázatban feltüntetett minimum létszámot. Ez alól a kritérium alól számos esetben eltértem a magyarság javára, vagyis olyan települések adatait is közöltem, ahol a magyarok létszáma nem érte el az általam felállított minimumot. E minimum létszám bevezetésének egyetlen indoka ugyanis a táblázatok „befogadhatóbb" méretűvé tétele volt.
# 3
 Az alapadatbázisok segítségével természetesen könnyen hozzáférhetők a jelenlegi kimutatásban szereplőknél részletesebb adatok is, ezek azonban szinte kizárólag statisztikai jelentőségűek.
-
-.amelyek 1910-ben magyar többségűek voltak, vagy ahol 1910-ben legalább 100 – „CRO-2" esetében legalább 50 – magyar élt,
# 4

- -.amelyek a jelenlegi közigazgatás szerint központi településnek, vagyis legalább ún. községközpontnak számítanak. (Amiatt döntöttem így, mivel a kiindulási alapnak vett közigazgatási beosztások – „CRO-2"-t kivéve – a 2011. évi állapotokat tükrözik.)

A Trianon után népszámlálásoknál a magyar többségű települések esetén a magyarok számát kék színnel jelöltem.
# 5

A magyarok, valamint a jelenlegi államalkotó nemzetek 1910. évi létszámát minden esetben feltüntettem. A már az 1910-es kimutatásban is szereplő külterületek (1910. évi) adatait csak ott vizsgáltam, ahol az adott településrész magyarsága elérte a 10 főt vagy a 10 %-ot, vagyis amennyiben a külterület szerepel az általam 2015-ben készített „_05\_1910 – külterületek.xls_" c. excel file-ban.

Dőlt betűvel szedtem azon települések magyar nevét, amelyek 1910-ben még nem léteztek, vagy nem voltak önállóak.

Az összevonásokat \*-gal jelöltem. Ide azon települések 1910. évi adatai tartoznak, amelyeknél a feltüntetett lélekszám egy utólag általam tett – egyben a mai közigazgatási beosztásnak megfelelő állapotokat tükröző – összevonás eredménye. Az összevonás alapjául szolgáló adatokat külön file („_összevont települések.xls_") tartalmazza.

Miután Erdélyben az összevont (városokhoz csatolt) települések nagy része statisztikai értelemben továbbra is őrzi önállóságát, ezért ott csak azokat az összevonásokat tüntettem fel, ahol a beolvadt helység elveszítette település (rom. _localitate_) rangját, vagyis nem képez önálló közigazgatási – egyben népszámlálási – kategóriát (pl. Magyarrégen).

2011. évi adatok települési szinten csak Szlovákia esetében álltak rendelkezésre. A horvát, a román és a szerb adatokat az alapadatbázisok egyelőre csak községi szinten (općina, comună, illetve општинa) közlik, amelyek átvételétől – vagyis egyszerű átmásolásától – eltekintettem. Egyedül azon erdélyi települések 2011. évi adatai nem igényelnek további részletezést, ahol a várost / községet mindössze egyetlen település alkotja. A megyeszékhelyek közül az alábbiak tartoznak a fenti kategóriába:

|   | **népesség 2011** | román | magyar | cigány |
| --- | --- | --- | --- | --- |
| Kolozsvár | 324 576 | 245 737 | 49 565 | 3 273 |
| Temesvár | 319 279 | 259 754 | 15 564 | 2 145 |
| Nagyvárad | 196 367 | 132 718 | 45 305 | 2 132 |
| Arad | 159 074 | 125 310 | 15 396 | 2 528 |

**2.1. Ausztria**

_Vizsgált időszak: 1981_

_Forrás: Éger György: A burgenlandi magyarság rövid története (Anonymus, Budapest, 1991), 124-128. o._

_Egyéb részletes adatok nem álltak rendelkezésre. (2011-ben nemzetiségi hovatartozásra vonatkozó kimutatás nem készült)_

Mivel az őrvidéki (burgenlandi) magyarok számát illetően részletes, települési szintű kimutatás egyedül 1981-ből állt rendelkezésemre, ezért eredetileg külön excel file elkészítése helyett a bevezető tanulmányban – néhány táblázatban összefoglalva – közöltem a legfontosabb idevonatkozó adatokat. Azóta elkészült ugyan az excel táblázat, de a korábbi kimutatások közzétételét változatlanul fontosnak tartom, ezért azok továbbra is e bevezető tanulmány részét képezik.

Legnépesebb magyar közösségek (mai) járásonként:

| járás | magyar név | német név | lak. 1981 |
**magyar**
# **6**

 | % | lak. 1910 / magyar |
| --- | --- | --- | --- | --- | --- | --- |
| kismartoni | Cinfalva | Siegendorf i. B. | 2 402 | 19 | 0,8 | 1 938 / 106 |
| németújvári | Németújvár | Güssing | 3 243 | 17 | 0,5 | 2 184 / 984 |
| gyanafalvi | Gyanafalva | Jennersdorf | 2 182 | 20 | 0,9 | 2 106 / 121 |
| nagymartoni | Lajtaszent-miklós | Neudörfl | 3 243 | 20 | 0,6 | 2 460 / 298 |
| nezsideri | Boldog-asszony | Frauenkirchen | 2 668 | 122 | 4,6 | 2 732 / 756 |
| felsőpulyai | Felsőpulya | Oberpullendorf | 2 422 | 724 | 29,9 |
1 327 /1 241
# 7

 |
|
felsőőri
# 8

 | Felsőőr | Oberwart | 5 715 | 1 343 | 23,5 | 3 912 / 3 039 |
| Kismarton | Kismarton | Eisenstadt | 10 102 | 238 | 2,4 |
7 073 / 1 315
# 9

 |

Települések, ahol az adott járáson belül a legnagyobb volt a magyarok aránya:

| járás | magyar név | német név | lak. 1981 | magyar | % | lak. 1910 / magyar |
| --- | --- | --- | --- | --- | --- | --- |
| kismartoni | Cinfalva | Siegendorf i. B. | 2 402 | 19 | 0,8 | 1 938 / 106 |
| németújvári | Sóskútfalu | Sulz i. B. | 381 | 5 | 1,3 | 507 / 2 |
| gyanafalvi | Újkörtvélyes | Zahling | 448 | 7 | 1,6 | 876 / 15 |
| nagymartoni | Tormafalu | Krensdorf | 588 | 8 | 1,4 | 889 / 17 |
| nezsideri | Boldog-asszony | Frauenkirchen | 2 668 | 122 | 4,6 | 2 732 / 756 |
| felsőpulyai | Felsőpulya | Oberpullendorf | 2 422 | 724 | 29,9 | 1 327 / 1 241 |
| felsőőri | Alsóőr | Unterwart | 822 | 725 | 88,2 | 1 464 / 1 393 |
| Kismarton | Kismarton | Eisenstadt | 10 102 | 238 | 2,4 | 7 073 / 1 315 |

A fenti táblázatokban felsorolt 9 településen kívül 1981-ben még az alábbi helységekben élt 10 főnyi vagy azt meghaladó létszámú magyarság (összesen 31 településen):

| magyar név | német név | járás | lak. 1981 | magyar | % | lak. 1910 / magyar |
| --- | --- | --- | --- | --- | --- | --- |
| Őrisziget | Siget i. d. W. | felsőőri | 285 | 165 | 57,9 | 333 / 317 |
| Miklóshalma | Nickelsdorf | nezsideri | 1 649 | 46 | 2,8 | 1 820 / 118 |
| Mosonbánfalva | Apetlon | nezsideri | 1 911 | 30 | 1,6 | 1 585 / 228 |
| Nezsider | Neusiedl a. See | nezsideri | 4 123 | 28 | 0,7 | 2 898 / 745 |
| Királyhida | Bruckneudorf | nezsideri | 1 591 | 26 | 1,6 | 1 034 / 562 |
| Lajtakörtvélyes | Pama | nezsideri | 915 | 23 | 2,5 | 1 045 / 157 |
| Mosontarcsa | Andau | nezsideri | 2 766 |
21
# 10

 | 0,8 | 2 397 / 304 |
| Felsőlövő | Oberschützen | felsőőri | 1 071 | 20 | 1,9 | 1 060 / 184 |
| Pinkafő | Pinkafeld | felsőőri | 4 478 | 19 | 0,4 | 2 881 / 370 |
| Savanyúkút | Bad Sauerbrunn | nagymartoni | 1 675 | 19 | 1,1 | 703 / 153 |
| Léka | Lockenhaus | felsőpulyai | 973 | 18 | 1,8 | 1 210 / 91 |
| Locsmánd | Lutzmannsburg | felsőpulyai | 726 | 17 | 2,3 | 1 321 / 268 |
| Mosonújfalu | Neudorf | nezsideri | 663 | 15 | 2,3 | 1 040 / 116 |
| Nagymarton | Mattersburg | nagymartoni | 4 855 | 15 | 0,3 | 3 772 / 358 |
| Rohonc | Rechnitz | felsőőri | 3 399 | 15 | 0,4 | 4 137 / 807 |
| Lajtaújfalu | Neufeld a.d. L. | kismartoni | 2 331 | 14 | 0,6 | 2 867 / 449 |
| Féltorony | Halbturn | nezsideri | 1 896 | 13 | 0,7 | 2 460 / 303 |
| Lajtafalu | Potzneusiedl | nezsideri | 463 | 11 | 2,4 | 589 / 139 |
| Szentelek | Stegersbach | németújvári | 2 494 | 11 | 0,4 | 2 801 / 102 |
| Nagyszent-mihály | Großpeters-dorf | felsőőri | 2 445 | 10 | 0,4 | 2 168 / 208 |
| Rétfalu | Wiesen | nagymartoni | 2 695 | 10 | 0,4 | 1 799 / 28 |
| magyar név | német név | járás | lak. 1981 | magyar | % | lak. 1910 / magyar |
| Rödöny | Riedlingsdorf | felsőőri | 1 569 | 10 | 0,6 | 1 565 / 19 |
| Csajta | Schachendorf | felsőőri | 490 | 9 | 1,8 | 975 / 187 |
| Nagyfalva | Mogersdorf | gyanafalvi | 690 | 9 | 1,3 | _1 107 / 38_ |
| Zurány | Zurndorf | nezsideri | 1 984 | 9 | 0,5 | 2 132 / 202 |

Az említetteken kívül 1910-ben 100 főt meghaladó létszámú magyarság élt az alábbi településeken:

|   | magyar név | német név | vármegye | járás(1910) | lak. | magyar |
| --- | --- | --- | --- | --- | --- | --- |
| 1. | Mosontétény | Tadten | Moson | magyaróvári | 1 213 | 216 |
| 2. | Barátudvar | Mönchhof | Moson | nezsideri | 1 780 | 102 |
| 3. | Gálos | Gols | Moson | nezsideri | 2 375 | 187 |
| 4. | Pándorfalu | Parndorf | Moson | nezsideri | 2 782 | 343 |
| 5. | Pomogy | Pamhagen | Moson | nezsideri | 2 057 | 548 |
| 6. | Valla | Wallern i. B. | Moson | nezsideri | 1 613 | 338 |
| 7. | Védeny | Weiden a. See | Moson | nezsideri | 1 364 | 160 |
| 8. | Köpcsény | Kittsee | Moson | rajkai | 3 123 | 756 |
| 9. | Lajtakáta | Gattendorf | Moson | rajkai | 1 105 | 231 |
| 10. | Németjárfalu | Deutsch Jahrndorf | Moson | rajkai | 923 | 121 |
| 11. | Zurány | Zurndorf | Moson | rajkai | 2 132 | 202 |
| 12. | Csáva | Stoob | Sopron | felsőpulyai | 1 395 | 102 |
| 13. | Füles | Nikitsch | Sopron | felsőpulyai | 1 899 | 239 |
| 14. | Nagyhöflány | Großhöflein | Sopron | kismartoni | 1 331 | 103 |
| 15. | Szarvkő | Hornstein | Sopron | kismartoni | 2 549 | 112 |
| 16. | Völgyfalva | Zillingtal | Sopron | kismartoni | 972 | 221 |
| 17. | Lakompak | Lackenbach | Sopron | soproni | 1 668 | 199 |
| 18. | Sopronkeresztúr | Deutschkreutz | Sopron | soproni | 3 333 | 312 |
| 19. | Ruszt | Rust | Sopron | város | 1 535 | 218 |
| 20. | Vasjobbágyi | Jabing | Vas | felsőőri | 1 280 | 133 |
| 21. | Vasvörösvár | Rotenturm a.d. P. | Vas | felsőőri | 997 | 212 |
| 22. | Csajta | Schachendorf | Vas | kőszegi | 975 | 187 |
| 23. | Városhodász | Markt Neuhodis | Vas | kőszegi | 962 | 151 |
| 24. | Pinkóc | Güttenbach | Vas | németújvári | 1 002 | 108 |

Megjegyzések:

- -.Felsőkismartonhegy és Középpulya 1910. évi adatait Kismartonhoz, illetve Felsőpulyához számítottam, így ebben a táblázatban nem szerepelnek.
- -.1981-re e települések mindegyikén 10 fő alá csökkent a magyarok száma. A legnagyobb mértékű – 500 fő feletti – fogyás Köpcsényben és Pomogyon figyelhető meg, ahol a magyarok száma 5, illetve 0 (!) főre csökkent.

Örvendetes tény, hogy az őrvidéki magyarság létszáma – a Kárpát-medencében egyedüliként! – 1981 óta mintegy másfélszeresére növekedett. A gyarapodás két legfőbb oka a következő: 1) főként a Kárpát-medence többi részén (elsősorban Csonka-Magyarországon és Erdélyben) élő magyarság nyugati irányú kivándorlása, 2) kisebb részben a vasfüggöny lebontása, mivel 1990 előtt a magyarok egy része politikai okokból nem szívesen nyilatkozott valódi nemzetiségéről.

Egyes helyeken ugrásszerűen nőtt a magyarok száma, illetve aránya. Példák:

Lajtakáta – 1981: 7 fő, 1991: 13 fő, 2001: 32 fő

Nagymarton – 15, 49 és 52 fő

Nezsider – 28, 48 és 70 fő

Pándorfalu – 2, 60 és 85 fő

Rohonc – 15, 86 és 85 fő

Tarcsafürdő – 1, 5 és 31 fő
# 11



**2. 2. Szlovákia**

_Vizsgált időszak: 1991, 2001, 2011_

_Forrás:_ [_http://pop-stat.mashke.org/_](http://pop-stat.mashke.org/)

_Korábbi adatsorok nem álltak rendelkezésre._
# _12_

Az adatsorok a dél-szlovákiai járások adatait teljes egészében tartalmazzák („_teljes járás_" megjegyzéssel jelölve), Közép- és Észak-Szlovákia esetében viszont csak azon települések adatait tüntettem fel minden esetben, ahol a magyarság száma elérte vagy meghaladta az 5 főt. Néhány északi járás esetében – elsősorban érdekességképpen – azokat a településeket is szerepeltettem, ahol mindössze 1 vagy 2 magyar élt. Ezekben az esetekben ugyanis a járás többi településén – a hivatalos adatok szerint – egyáltalán nem éltek magyarok.

        A 2011. évi népszámlálás „_nezistené_" oszlopa a népesség azon részét tartalmazza, akik nem nyilatkoztak nemzeti hovatartozásukról. Figyelemreméltó, hogy az ismeretlen nemzetiségűek száma épp Kassán a legmagasabb (közel 50.000 fő!), ahol a magyarság térvesztése az elmúlt évtizedek során a legjelentősebb volt, vagyis a kassaiak jelentős része a mai napig kettős identitással rendelkezik.

Statisztikai szempontból a 2011. évi népszámlálás egyik érdekessége, hogy a mélyszórvány szinte sosem tűnik el. Nagyon sok településen előfordul, hogy hosszú ideig –évtizedekig – nem mutatnak ki magyart, majd egyszer csak mintegy „felbukkan" 4-5 fő. A felvidéki magyarság drasztikus számbeli csökkenése ellenére sem csökken azon települések száma, ahol bármilyen kis létszámban ugyan, de jelen van a magyarság. Mindez csak részben magyarázható a belső migrációval.

A többszöri ellenőrzés ellenére néhány olyan esetben, amikor teljes járások adatait közöltem, a másolás-beillesztések miatt előfordulhat, hogy a _ch / h_, valamint az _s / š_ betűkkel kezdődő településeknél a táblázat adatai valójában az egy sorral feljebb / lejjebb szereplő községre vonatkoznak. A legkisebb gyanú felmerülése esetén az adatok az alapadatbázis segítségével bármikor visszaellenőrizhetők.



**2.3. Ukrajna**

_Vizsgált időszak: 2001_

_Forrás:_ [_http://pop-stat.mashke.org/_](http://pop-stat.mashke.org/)

_lélekszámok:_ [_http://pop-stat.mashke.org/ukraine-census-2001/zakarpatska.htm_](http://pop-stat.mashke.org/ukraine-census-2001/zakarpatska.htm)

_százalékarányok__:_ [_http://pop-stat.mashke.org/ukraine-census-2001-lang/zakarpatska.htm_](http://pop-stat.mashke.org/ukraine-census-2001-lang/zakarpatska.htm)

Korábbi adatsorok nem álltak rendelkezésre, 2011-ben pedig nem tartottak népszámlálást.

A rendelkezésre álló adatbázis Kárpátalja anyanyelvi adatait közli. A nemzetiségek vonatkozásában kizárólag az összlétszám állt rendelkezésre, amely némileg különbözik az anyanyelvi adatoktól: az 1 254 614 főből 158 729 fő volt magyar anyanyelvű, magyar nemzetiségűnek azonban már csak 151 516-an vallották magukat.

A forrásként szolgáló honlap az egyes nemzetiségek vonatkozásában kizárólag százalékos értékeket közölt, emiatt a pontos létszámokat – az összlakosságszám ismeretében – kizárólag becslés útján, megfelelő matematikai képlet alkalmazásával lehetett meghatározni. Az eltérés a számítás nyilvánvaló pontatlansága ellenére a legtöbb település esetében nem haladja meg az 1-2 főt, de még a nagyobb városok esetében is 10 fő alatt marad. A becslésből származó anomáliát egy esetben (ökörmezői járás, 2 főnyi eltérés) konkrétan fel is tüntettem.

Az alábbi kimutatás az eltérés nagyságrendjének érzékeltetésére szolgál:

Ungvár, 115 568 lakos

7,03 % magyar → a számítás eredménye: 8124,4304 → 8124 fő

7,02 % feltételezett arány esetén a számítás eredménye: 8112,8736 → 8113 fő

7,04 % feltételezett arány esetén a számítás eredménye: 8135,9872 → 8136 fő

Ungvár magyarjainak száma 2001-ben tehát 8118 és 8130 fő között volt, a táblázatban feltüntetett 8124 fő a két szélsőérték számtani közepe, az eltérés tehát maximum 6 fő lehet.

Beregszász, Huszt, Munkács és Ungvár lélekszáma nem tartozik bele a hozzájuk tartozó járások népességszámába.



**2.4. Románia**

_Vizsgált időszak: 1992, 2002 (minden település), 1930, 1956, 1977 (városok)_

_        Anyanyelvi adatok: 1930, 1956, (1966)_

_        Nemzetiségi adatok: (1920), 1977, 1992, 2002_

_Forrás:_ [_http://pop-stat.mashke.org/_](http://pop-stat.mashke.org/)

_Korábbi adatok:_ [_http://www.kia.hu/konyvtar/erdely/erd2002.htm_](http://www.kia.hu/konyvtar/erdely/erd2002.htm)

_A 2011. évi részletes adatok nem álltak rendelkezésre._

Az egyes városok nevei mellett csak a szűkebb értelemben vett város adatai szerepelnek, nem pedig a teljes – oraş-nak vagy municipiu-nak nevezett – közigazgatási egységé. Ugyanez a megállapítása a községekre is igaz.

Az önálló községek tekintetében a települések sorrendje a 2011. évi közigazgatási beosztást követi.

        Két korábban magyar többségű település (Dézsánfalva és Nőrincse) 1992. évi felekezeti adatait is feltüntettem, utóbbi esetében jól látható, hogy a falu római katolikus lakosságának nagy része románnak vallotta magát.

Az 1992 előtti adatok vonatkozásában kiváló rendszerezést nyújtanak Varga E. Árpád statisztikái. Ezeket az adatsorokat érdemes lenne a mostanihoz hasonló excel táblázatokba foglalni, e munka volumene azonban jelentős mértékben meghaladná kapacitásaimat, így az 1992 előtti adatokat csak a – szűkebb értelemben vett – városok esetében vizsgáltam. A kiválasztott időpontok (1930, 1956, 1977) tetszőlegesek voltak, a cél ebben az esetben is a lehető leghosszabb időszak főbb demográfiai folyamatainak bemutatása volt, ezért igyekeztem egymástól minél távolabbi időpontokat kiválasztani. Mivel 1956-ból a legtöbb helyen sajnos hiányoznak a szűkebb értelemben város nemzetiségi, illetve anyanyelvi összetételére vonatkozó adatok, így ezekben az esetekben kénytelen voltam az eggyel későbbi, vagyis az 1966. évi népszámlálás anyanyelvi adatait szerepeltetni. Ezt minden esetben külön jelöltem.

Az 1920. évi nemzetiségi adatokat csak akkor tüntettem fel, ha az adott város 1920 és 1930 között vált román többségűvé, vagyis 1920-ban még magyar többségű volt (pl. Vajdahunyad).

Az 1920. és az 1977. évi statisztikában kizárólag nemzetiségi hovatartozás szerepelt, 1930-ban, 1956-ban, 1966-ban, 1992-ben és 2002-ben anyanyelvi és nemzetiségi kimutatás egyaránt készült. 1930 és 1966 között elsősorban azért szerepeltettem az anyanyelvi adatokat, mert azok összességében a magyarságra nézve némileg kedvezőbbek. 1992-ben és 2002-ben pedig az alapadatbázis közölt nemzetiségi adatokat, így én is ezeket vettem át.

        Az alapadatbázis 2002-re vonatkozó táblázata a községek esetében csak 3 fő, míg a települések esetében csak 5 fő vagy afölötti létszám esetén tünteti fel egy adott nemzetiség lélekszámát. Amennyiben egy nemzetiség lélekszáma nem éri el a fenti minimum értéket, úgy a táblázatban \* jel szerepel, 0 fő esetén is. Némely esetben egy egyszerű matematikai számítással ilyen településeken is meg lehetett határozni az adott nemzetiség lélekszámát (ld. 3. sz. lábjegyzet), de alapvetően nem ez volt a jellemző. Nagyon kis lélekszámú (10 fő alatti) településeken a \*-gal történő jelölés azért problémás, mert a jelentős – adott esetben 50 % feletti – számaránnyal rendelkező, ám kis létszámú nemzetiségek adatai ismeretlenek maradnak. Iharostanya esetében például csak a magyar nyelvű wikipedia vonatkozó szócikke („Erdőtelep") említi, hogy 2002-ben a település mindkét lakosa magyar nemzetiségű volt.



A moldvai magyarság

        A Kárpát-medence területén kívül élő, legnagyobb létszámú őshonos magyarság, vagyis a moldvai csángók
# 13
 településterülete is a mai Románia területén található. A csángókra vonatkozó adatok azonban nem, vagy alig jelennek meg a hivatalos román statisztikákban, ezért az alábbi rövid áttekintés is csak mintegy tájékoztató jellegű. A témával Tánczos Vilmos „_A moldvai csángók lélekszámáról"_ c. tanulmánya
# 14
 foglalkozik részletesebben.

A saját, Moldvára vonatkozó statisztikáim az alábbi 10 mai román megye adatait tartalmazzák: Bacău (Bákó), Botoşani (Botosány), Brăila, Buzău (Bodza), Galaţi (Galac), Iaşi (Jászvásár), Neamţ (Nemc), Suceava (Szucsáva), Vaslui (Vászló), Vrancea (Vráncsa).

Az alábbi táblázat a moldvai magyarság számának alakulását mutatja be:

| népszámlálás | Moldva (10 megye) |
**Csángóföld**
# **15**

 |
| --- | --- | --- |
| lak. | magyar | lak. | magyar |
| 1930 | 3 454 538 | 37 376 | 2 433 596 | 23 894 |
| 1956 | 4 267 646 | 13 134 | 2 991 281 | 8 829 |
| 1966 | 4 790 772 | 8 502 | 3 391 400 | 4 748 |
| 1977 | 5 289 176 | 7 090 | 3 763 221 | 3 276 |
| 1992 | 5 695 194 | 6 845 | 4 079 046 | 3 098 |
| 2002 | 5 550 943 | 6 123 |   |   |
| 2011 | 4 950 975 | 5 067 |   |   |

Megjegyzések:

- -.A második világháborút követő nagymértékű fogyás részben a bukovinai székelyek áttelepítésének következménye. A Szucsáva megyei magyarság lélekszáma 1930-ban még 11 333 fő volt, amely 1956-ra 697 főre (2011-re pedig 183 főre) apadt.
- -.A 10 megye lélekszámába az Erdélytől Bákó, Nemc és Szucsáva megyéhez csatolt területek lakossága is beleszámít. Jelentős, 20 főt meghaladó létszámú magyarság azonban – az 1990 utáni népszámlálások adatai szerint – csak Ágas (Agăş), illetve Gyimesbükk (Ghimeş–Făget) községek területén élt. 2011-ben e két község – lényegében, illetve földrajzilag erdélyi – magyarsága a teljes moldvai magyarságnak már több, mint a felét tette ki (az 5 067 főből 2 811 fő).
-
-.Az 1956 utáni népszámlálások már csak Bákó megyében mutattak ki 1 000-nél több magyart, 1977 után pedig – Bákót kivéve – már minden moldvai megyében 500 fő alá csökkent a magyarok száma.
# 16

- -.A 2002. évi népszámlás bevezette a csángó nemzetiség fogalmát. Románia-szerte azonban mindössze 1 266-an vallották magukat e népcsoporthoz tartozónak, közülük 796-an Bákó megyében éltek. A megyék további sorrendje a következő 2. Kovászna 117 fő, 3. Hargita 68 fő, 4. Brassó 56 fő, 5. Szeben 45 fő. 2011-ben a csángók létszáma a következőképpen alakult: Romániában összesen 1 536 fő, a megyék sorrendje: 1. Bákó 829 fő (Moldva többi részén összesen csak mintegy 30 fő!), 2. Temes 151 fő, 3. Kovászna 83 fő, 4. Bukarest 46 fő.

Némileg árnyaltabbá válik a kép, ha megvizsgáljuk Moldva római katolikus lakosságának lélekszámát.

| népszámlálás | Moldva (10 megye) | Csángóföld |
| --- | --- | --- |
| lak. | katolikus | lak. | katolikus |
| 1930 |   |   | 2 433 596 | 109 953 |
| 1992 | 5 695 194 | 254 417 | 4 079 046 | 240 038 |
| 2002 | 5 550 943 | 245 370 |   |   |
| 2011 | 4 950 975 | 197 043 |   |   |

Megjegyzések:

- -.A kommunizmus időszakában a népszámlálások során nem vizsgáltak felekezeti hovatartozást.
- -.1990 után a katolikusok száma három megyében (Bákó, Nemc, Jászvásár) haladta meg a 10 000 főt.
- -.Nagyon tanulságosak például Jászvásár megye 1992. évi adatai: 811 342 lakos, 39 627 katolikus, de csak 484 magyar, akiknek csaknem fele nagy valószínűség szerint református vagy unitárius (180, illetve 33 fő) volt, tehát a nagyságrendileg 40 000 római katolikusból csak alig 300-an, vagyis 1 %-nál is kevesebben vallották magukat magyarnak.

Még nagyobb a kontraszt a magyar husziták által alapított Huszváros (Huşi) 2002. évi adatai esetében: 29 510 lakos, 5 826 katolikus, 9 magyar, akiknek a fele valószínűleg református, illetve unitárius (1, illetve 3 fő), vagyis a magyar nemzetiségű katolikusok aránya 1 ‰ körüli.

Tudomásul kell venni, hogy a katolikus népesség túlnyomó része ma már nemcsak, hogy nem beszél magyarul, de lényegében magyar identitással sem rendelkezik. Következésképpen a moldvai magyarság tényleges létszáma a két érték – a magyarok és a katolikusok száma – közé, vagyis reálisan néhány 10 000 főre tehető.

A már említett Ágas és Gyimesbükk községeken kívül 2002-ben az alábbi moldvai városokban, községekben ill. településeken élt 40 vagy annál több magyar és / vagy csángó:

| megye | magyar név | román név | lak. 2002 | magyar | csángó |
| --- | --- | --- | --- | --- | --- |
| Bákó | Bákó | Bacău | 175 500 | 191 | 80 |
|   | Ónfalva (Onyest) | Oneşti | 51 416 | 206 | 14 |
|   | Ónfalva (Onyest) | Oneşti | 46 044 | 192 | 13 |
|   | Kománfalva | Comăneşti | 23679 | 69 | 0 |
|   | Kománfalva | Comăneşti | 21 856 | 60 | 0 |
|   | Balkán | Balcani | 8 051 | 67 | 183 |
|   | Frumósza | Frumoasa | 3 651 | 67 | 183 |
|   | Klézse | Cleja | 6 864 | 109 | 55 |
|   | Klézse | _Cleja_ | 4 477 | 71 | 39 |
|   | Somoska | Somuşca | 1 617 | 38 | 16 |
|   | Forrófalva | Faraoani | 5 176 | 4 | 41 |
| Bákó | Gerlény | Gârleni | 6 281 | 41 | 33 |
|   | Rácsila | Gârlenii de Sus | 1 682 | 18 | 12 |
|   | Lészped | Lespezi | 2 564 | 22 | 21 |
|   | Perzsoj | Pârjol | 6 763 | 348 | 72 |
|   | Pusztina | Pustiana | 1 961 | 338 | 72 |
|   | Szőlőhegy | Pârgăreşti | 4 845 | 25 | 40 |
|   | Újfalu | Satu Nou | 1 740 | 11 | 38 |
|   | Rekecsin | Răcăciuni | 7 969 | 51 | 136 |
|   | Külsőrekecsin | Fundu Răcăciuni | 2 004 | 45 | 133 |
| Brăila | - | Brăila | 216 292 | 118 | 5 |
| Buzău | Bodza | Buzău | 134 227 | 60 | 3 |
| Galaţi | Galac | Galaţi | 298 861 | 205 | 1 |
| Iaşi | Jászvásár | Iaşi | 320 888 | 260 | 2 |
| Neamţ | Karácsonkő | Piatra Neamţ | 104 914 | 148 | 3 |
| Suceava | Szucsáva | Suceava | 105 865 | 66 | 0 |
|   | Dornavátra | Vatra Dornei | 16 321 | 95 | 0 |
| Vrancea | Foksány | Focşani | 101 854 | 52 | 0 |

Megjegyzések:

- -.A városokat félkövér betűvel szedtem.
- -.A városok és a községek balra rendezve, a települések jobbra rendezve és dőlt betűvel szedve szerepelnek. A települések mindig a felettük lévő első balra rendezett községhez tartoznak.
-
-.A települési adatokat kizárólag Bákó megyénél vizsgáltam. Itt a városokat leszámítva összesen 8 településen élt jelentős számú magyar. 10-nél több magyart írtak össze még Bereşti-Bistriţa-n (1 031 / 13 magyar), Diószénben (Gioseni – 3 305 fő / 19 magyar, 6 csángó) és Ferdinándújfaluban (Nicolae Bălcescu – 4 093 fő / 17 magyar, (községi szinten!) 5 csángó), végül csángó szempontból jelentősnek tekinthető Eszkorcén (Scorţeni – 675 fő/ 10 csángó) is.
# 17

- -.Bákó megyét leszámítva a moldvai magyarság az ezredfordulóra kisebb létszámúra apadt, mint a havasalföldi magyarság. Érzékeltetésképpen szerepeljen itt néhány havasalföldi és dobrudzsai város magyar népessége 2002-ben: Bukarest 5 834, Constanţa 437, Ploieşti 237, Craiova 218, Râmnicu Vâlcea 200, Mangalia 186, Piteşti 152,  Sinaia 113 és Drobeta-Turnu Severin 102 fő.

2011. évi községi adatok (a bázislétszám ugyanúgy 40 fő):

| megye | magyar név | román név | lak. 2002 | magyar | csángó |
| --- | --- | --- | --- | --- | --- |
| Bákó | Bákó | Bacău | 144 307 | 119 | 24 |
|   | Ónfalva (Onyest) | Oneşti | 39 172 | 55 | \* |
|   | Balkán | Balcani | 7 173 | 47 | 101 |
|   | Klézse | Cleja | 6 761 | 146 | 148 |
|   | Forrófalva | Faraoani | 3 932 | 68 | 61 |
|   | Gerlény | Gârleni | 5 914 | 46 | 28 |
|   | Ferdinándújfalu | Nicolae Bălcescu | 7 169 | 92 | 56 |
|   | Perzsoj | Pârjol | 5 525 | 190 | 122 |
|   | Rekecsin | Răcăciuni | 7 252 | 306 | 175 |
| Brăila | - | Brăila | 180 302 | 45 | 4 |
| Buzău | Bodza | Buzău | 115 494 | 40 | \* |
| Galaţi | Galac | Galaţi | 249 432 | 114 | \* |
| Iaşi | Jászvásár | Iaşi | 290 422 | 101 | 3 |
| Suceava | Szucsáva | Suceava | 92 121 | 41 | \* |

Megjegyzések:

- -.A \* jel 1 vagy 2 lakost jelent.
- -.Érdemes megfigyelni néhány nagyarányú változást: Szőlőhely 2002: 25 magyar / 40 csángó, 2011: 10 magyar / 0 csángó; Ferdinándújfalu 2002: 23 magyar / 5 csángó, 2011: 92 magyar / 56 csángó.
- -.A legnagyobb magyar közösségek Havasalföldön és Dobrudzsában 2011-ben: Bukarest 3 359, Constanţa 214, Ploieşti 172, Craiova 146, Râmnicu Vâlcea 130, Piteşti 100 fő.

        A mai Moldávia (Moldova) területén élő magyarok számáról sajnos semmiféle kimutatás nem áll rendelkezésemre, azonban feltételezhető, hogy a nagymértékű beolvadás miatt az 1945 utáni szovjet statisztikában szereplő magyarok túlnyomó része származását tekintve kárpátaljai, nem pedig ún. „etelközi" magyar. A magyarság legkeletibb településének tekinthető Csöbörcsök (rom. Cioburciu, orosz Чобручи) szintén a mai Moldávia területén, Odesszától kevesebb, mint 100 km-re található. Magyar múltja ellenére azonban Csöbörcsökön már legalább 100-150 éve nem beszélnek magyarul.

**2.5. Szerbia**

_Vizsgált időszak: 1953, 2002_

_Forrás:_ [_http://pop-stat.mashke.org/_](http://pop-stat.mashke.org/)

_További rendelkezésre álló adatbázisok: 1961, 1971, 1981, 1991_

_1953. előtti, ill. 2011. évi részletes adatok nem álltak rendelkezésre._

A kimutatás alapvetően a Vajdaság településeinek nemzetiségi összetételét tartalmazza, a többi adat elsősorban érdekességképpen került feltüntetésre.

1953 és 1961 között Vajdaságtól Közép-Szerbiához csatolták az egykori zimonyi járás jelentős részét, a Torontál vármegyei rész (Borcsa és Bárányos), illetve Temessziget viszont már 1953-ban sem tartozott a Vajdasághoz, így e három térség adatai szükségszerűen hiányosak:

-
-.A zimonyi járás Közép-Szerbiához csatolt települései 2002-ben Belgrád Zimony nevű ún. városi községéhez (градска општина) tartoztak. A magyarok száma egyedül a szűkebb értelemben vett Belgrádhoz tartozó részen (Београд-део), illetve Surčinban (Сурчин) érte el vagy haladta meg a 10 főt.
# 18

-
-.Borcsa és Bárányos települések ma Belgrád Palilula (Палилула) nevű városi községéhez tartoznak, ahol a magyarok száma 2002-ben három helyen haladta meg a 10 főt
# 19
 (az 1953. évi részletes adatok nem állnak rendelkezésre).
- -.Temessziget 1953. évi nemzetiségi arányairól csak annyit tudunk, hogy 1 221 lakójából 16 volt „ostali nesloveni", vagyis egyéb, nem szláv nemzetiségű.

A vajdasági települések sorrendje a 2011. évi közigazgatási beosztást tükrözi. Az 1953-ban még nem önálló települések esetében az 1953-ra vonatkozó munkalapon az önállóvá válást követő első népszámlálás adatai szerepelnek, minden esetben az évszám feltüntetésével (pl. Versecrét, 1961).

Gyakorlatilag nem lehet nem észrevenni, hogy a magyarság legnagyobb számbeli veszteségei szinte fordítottan arányosak az elcsatolt területen élő magyarok sorsának nehézségével, sokszor egy adott régión belül is. Megfigyelhetjük például, hogy 1910-hez képest Csurogon még egy népirtást követően sem csökkent nagyobb mértékben a magyarok aránya (1910: 26,8 %, 1953: 3,01 %, 2002: 1,01 %), mint mondjuk a jóval békésebb történelmű Kassán, ahol 90 év alatt a magyarok aránya 66,5 %-ról 2,7 %-ra apadt.



**2.6. Horvátország (CRO-1)**

_Vizsgált időszak: 1961, 1981, 1991_

_Forrás:_ [_http://pop-stat.mashke.org/_](http://pop-stat.mashke.org/) _(1961, 1981), bosnyák (bosanski), szerb, illetve – kisebb részben – horvát nyelvű wikipedia szócikkek (1991)_

_1961 előtti, ill. 1991 utáni részletes adatok nem álltak rendelkezésre._

        Az önálló munkalap ellenére sem tekinthető részletes kimutatásnak:

- -.az 1953. évi statisztika, mivel hiányoznak belőle a települési (naselje, selo) szintű adatok.
- -.a 2001. és a 2011. évi statisztika, mivel azok városi (grad), illetve községi (opština) szintű adatokat tartalmaznak. Miután a „grad" nagyobb közigazgatási egység, mint a tulajdonképpeni város, ezért ezek az adatok is csak tájékoztató jellegűek.

Az 1953-1981 közötti adatokat tartalmazó munkalapokon az alapadatbázis táblázatait az eredeti formátumnak megfelelően vettem át, anélkül hogy az oszlopok címeit lefordítottam volna. A táblázatban szereplő horvát kifejezések magyar jelentése a következő:

jugosloveni – jugoszláv(ok)

jugosloveni neopredeljeni – egyéb (szó szerint „meg nem határozott") délszláv

ostali – egyéb

ostali sloveni – egyéb szláv

ostali nesloveni – egyéb, nem szláv

srez – járás

svega – összesen

ukupno – összesen

 Az 1991-es kimutatás Muraköz vonatkozásában csak a községközpontokra és az 1910-ben jelentős magyar népességgel rendelkező településekre terjed ki.



**2.7. Horvátország (CRO-2)**

_Vizsgált időszak: 1961, 1991_

_Forrás:_ [_http://pop-stat.mashke.org/_](http://pop-stat.mashke.org/) _(1961), bosnyák (bosanski), szerb, illetve – kisebb részben – horvát nyelvű wikipedia szócikkek (1991)_

_1961 előtti, ill. 1991 utáni részletes adatok nem álltak rendelkezésre._

A városokra és a falvakra vonatkozó kimutatások külön munkalapokon szerepelnek, mivel a városok vonatkozásában korábbi statisztikák is rendelkezésre állnak, és a cél a minél nagyobb időszakot felölelő különbségek bemutatása volt.
# 20
 (Elszórtan a „falvak" címet viselő munkalapokon is megjelennek városokra vonatkozó adatok, azonban sorba rendezés nélkül.)

        A falvak sorrendje nem a 2011. évi, hanem az 1910-es közigazgatási beosztást tükrözi, amelyet elsősorban az 1910. évi közigazgatás bonyolultsága tett szükségessé. Horvát-Szlavónországok területén ugyanis a legtöbb, fizikailag önálló, a szomszédjaitól elkülönülő település valamely környező adóközség részét képezte, ami indokolttá tette, hogy a Trianon utáni statisztikák vizsgálatánál is a korábbi állapot legyen a kiindulópont. E döntésben további szempontok is szerepet játszottak, így például települések gyakori átnevezése és a közigazgatás gyakori átszervezése, a vizsgált helységek össz-településszámhoz képesti csekély száma stb.

A kimutatás alapvetően azon adóközségek és adóközségnél kisebb települések adatait vizsgálja, ahol a magyarok száma 1910-ben meghaladta az 50 főt,
# 21
 vagy amely – lélekszámától függetlenül – magyar többségű volt. Az adóközségnél kisebb településeket a „település" oszlopban dőlt betűvel szedve és jobbra rendezve jelöltem. Ezek minden esetben a felette lévő adóközség – az első balra rendezett, nem dőlt betűs helységnév – részét képezték. Az 1910 után több részre osztott adóközségeknél zárójelben feltüntettem, hogy az 1910. évi adatok milyen elnevezés alatt szerepelnek. Például Andrijevci később különvált Donji és Gornji Andrijevcire, a vonatkozó táblázatnak azonban csak az egyik – és nem mindkét – sorában tüntettem fel az 1910. évi adatokat, amelyek Andrijevcire vonatkoznak.

        Szakmai érvként felmerülhet, hogy az 1910-ben több részből összetevődő adóközségek esetében miért az összesített adatokat közöltem, és miért nem csak a székhely település – vagyis az adóközség névadó településének – adatait, hiszen azok jobban összevethetők a mai statisztikákkal, mint a teljes adóközség 1910. évi adatai. A felvetés teljesen jogos, a kissé valóban szakmaiatlan összesített közlés mellett kizárólag a nagyobb áttekinthetőség miatt döntöttem. A téma iránt érdeklődők azonban a „_05\_1910 - külterületek.xls_" c. file-ból bármikor kikereshetik a részletesebb adatokat is.
# 22

Miután a vizsgálat fő szempontja az volt, hogy az 1910. évi népszámlálás hol mutatott ki 50 vagy annál több magyart, ezért néhány – jelentős magyar közösséggel rendelkező – horvátországi település kimaradt a felsorolásból. Elsősorban az alábbi indokok miatt:

- .1910-ben nem tartozott magyar, illetve horvát közigazgatás alá (pl. Póla)
- .1910-ben nem volt önálló adóközség vagy adóközség-rész (pl. Babinac)
- .Az adott településen 1910-ben ugyan 50-nél kevesebb magyar élt, azonban e magyar közösség Trianont követően is fennmaradt (pl. Josipovac).

A fent említett okból kifolyólag, továbbá az alapadatbázis könnyű kezelhetősége miatt az 1961. év vonatkozásában – a munkalap végén – összeállítottam egy listát arról, hogy Horvátországban a felsorolt településeken kívül még hol élt 20 vagy annál több magyar. 1991. kapcsán ezt a kimutatást a forrásadatok (wikipedia szócikkek) nehéz kezelhetősége miatt sajnos nem állt módomban összeállítani. Egyúttal az is bizonyos, hogy a magyarság rohamos fogyásával egyidejűleg a 20 fő vagy afeletti magyar közösségek száma is nagymértékben csökkent.

Az alábbi táblázat a horvátországi magyarok számának változását érzékelteti:

| népszámlálás | magyar | megjegyzés |
| --- | --- | --- |
| 1910 | 105 948 | Fiume, Baranya, Muraköz és Légrád nélkül |
| 1921 | 71 928 | Fiume és Baranya nélkül |
| 1931 | 54 979 | Fiume, Baranya és Kelet-Szerémség nélkül |
| 1948 | 51 399 | Kelet-Szerémség nélkül |
| 1953 | 48 677 | Kelet-Szerémség nélkül |
| 1961 | 42 347 | Kelet-Szerémség nélkül |
| 1971 | 35 488 | Kelet-Szerémség nélkül |
| 1981 | 25 439 | Kelet-Szerémség nélkül |
| 1991 | 22 355 | Kelet-Szerémség nélkül |
| 2001 | 16 595 | Kelet-Szerémség nélkül |
| 2011 | 14 048 | Kelet-Szerémség nélkül |

Kevesen tudják, hogy az elcsatolt területek közül Horvátország az egyetlen, ahol 1910 óta egy olyan népszámlálást sem tartottak, amely az eggyel korábbihoz képest ne a magyarság számának (jelentős) apadását állapította volna meg. Mindennek következtében mára olyan, korábban jelentős létszámú horvátországi magyar közösségek tűntek el szinte nyomtalanul, mint például a Daruvár környéki vagy az ún. bilagorai magyarság. Mindez azért is felettébb különös, mert azon kevés területek egyikéről van szó, ahol nem – vagy a többi régióhoz képest csak nagyon kis mértékben – került sor a magyarság kollektív üldözésére (népirtás, pogromok, holocaust, kitelepítés, „lakosságcsere", kollektív jogfosztás, kényszermunka-táborok stb.).

A „CRO-1"-hez hasonlóan a 2011. évi kimutatásban szereplő néhány adat itt is városi (grad), illetve községi (opština) szintű, amelyek több település összevont adatait tartalmazzák, ezért további kiegészítést igényelnek. 2011-ből csak azoknak a községeknek az adatait tettem közzé, ahol a magyarok lélekszáma jelentősebb volt. A feltüntetett városokon, községeken kívül viszonylag jelentős számú magyar él a tengerparton is, amelynek nagy része 1910-ben nem tartozott magyar, illetve horvát közigazgatás alá. Csak egyetlen érdekes adat: 2011-ben Pólán csaknem háromszor annyi magyar élt (165 fő), mint a korábban Zala vármegyéhez tartozó Muraközben összesen (66 fő).

Az 1910 utáni összevonásokat – a többi elcsatolt területtel ellentétben – csak a városok esetében vizsgáltam.

Viszonylag jelentős azon adóközségnél kisebb települések száma, amelyek 1910-ben jelentős számú vagy arányú magyarsággal rendelkeztek, azonban Trianont követően elvesztették önállóságukat, és a mai térképek alapján már nem lehet beazonosítani őket. Ezek a települések nem szerepelnek a rendelkezésemre álló jugoszláv statisztikákban sem, így róluk semmiféle 1910 utáni adatot nem tudtam közölni.

Néhány ezek közül a települések közül, a „_05\_1910 - külterületek.xls_" c. file sorrendjét követve:

Belovár-Körös vármegye: Moslavina, Popovačka Mikulanica, Volodersko Brdo

Pozsega vm.: Budajinka, Gornji Lug, Izidorovac, Irenovac, Brijest, Škomić, Dragutinovac

Szerém vm.: Ovčara (Grabovo)

Verőce vm.: Miholjački Majur, Adelin Stan, Pridvorsko Brdo, Jedinac, Branjevina, Veliki Pomoćin, Vladislavački Majur, Daljska Planina, Donja Erdutplanina, Gornja Erdutplanina, Novi Erdut,Hrastinski Rastovac, Seleš, Šipovac, Mislavac, Orahovičke Podrumine, Zdenački Majur, Zidina, Bijeli Jarac, Pustara Kapinci, Dugački Lug, Pustara Gradina, Čmeljine, Sveto Trojstvo, Virovitički Antunovac, Virovitički Sveti Križ,

Zágráb vm.: Stupnički Leskovec, Šašna Greda, Drveni Marof



**2.8. Szlovénia**

_Vizsgált időszak: 1961, 1981_

_Forrás:_ [_http://pop-stat.mashke.org/_](http://pop-stat.mashke.org/) _       _

_1961 előtti, ill. 1981 utáni részletes adatok nem álltak rendelkezésre (2011-ben nemzetiségi hovatartozásra vonatkozó kimutatás nem készült)._

Az 1961. évi adatokat közvetlenül az alapadatbázisból vettem át, míg 1981-re vonatkozóan két kimutatás is készült: egy alapadatbázisból közvetlenül átvett, és egy olyan, amelyben a községek sorrendje a 2011. évi közigazgatási beosztást tükrözi, és a községközpontokon kívül csak azon településeket tünteti fel, ahol 1910-ben vagy 1981-ben jelentős számú magyar élt. (E kimutatás alapján 1981-ben már 5 főnyi magyar is jelentősnek számított!) A 1981-re vonatkozó második munkalapon szereplő többi adat puszta érdekesség, nem a teljesség igényével tüntettem fel őket.

**2. 9. Lengyelország**

A ma Lengyelországhoz tartozó magyar területeken 1910-ben sehol nem élt 100-nál több magyar, a legnagyobb magyar közösség létszáma Chizsne településen (1 197 lakosból) 39 fő volt. Az 1910. utáni helyzetre vonatkozóan mindössze egyetlen adat állt rendelkezésemre: a 25 elcsatolt települést is magában foglaló Kis-lengyelországi vajdaság (Województwo małopolskie) területén 2002-ben összesen 68 magyar élt.



Összegzés

Naprakész statisztikák: SVK (1 ország)

Vannak statisztikák, de régiek vagy hiányosak: UKR, ROM, SRB, CRO, SLO, AUT (6)

Egyáltalán nincsenek statisztikák: POL (1)

→ összesen 8 ország



UKR: a 2001. évi adatok hiányosak (2011-ben nem tartottak népszámlálást)

ROM: a 2002. évi adatok hiányosak, a 2011. éviek nem állnak rendelkezésre

SRB: a 2011. évi adatok nem állnak rendelkezésre

CRO: a 2001. és a 2011. évi adatok nem állnak rendelkezésre

SLO: az 1991. és a 2002. évi adatok nem állnak rendelkezésre (2011-ben nem kérdeztek nemzetiségi hovatartozást)

AUT: az 1991. és a 2001. évi adatok nem állnak rendelkezésre (2011-ben nem kérdeztek nemzetiségi hovatartozást)

Legújabb statisztikák:

2011: SVK

2001, 2002: UKR, ROM, SRB

1991: CRO

1981: SLO, AUT

Hiányzó statisztikák: AUT 1991, AUT 2001, ROM 2011, SRB 2011, CRO 2001, CRO 2011,  SLO 1991, SLO 2002 → 8 db

        A magyarság Trianon utáni történetéről több ezer oldalt írtak már, ezért ez az összefoglaló szándékosan volt ennyire rövid. Beszéljenek inkább maguk a számok!

# 1
 Korábban az MTA Etnikai-Nemzeti Kisebbségkutató Intézete közzétett egy adatbázist a kárpát-medencei települések 1990 utáni nemzetiségi adatairól ( [http://adatbazis.mtaki.hu/](http://adatbazis.mtaki.hu/)), azonban a kimutatást tartalmazó honlap már évekkel ezelőtt megszűnt.

# 2
 Dr, Kocsis Károly tanulmányai az alábbi honlapon érhetők el: [http://www.mtafki.hu/konyvtar/kiadv/etnika/indexMAPh.html](http://www.mtafki.hu/konyvtar/kiadv/etnika/indexMAPh.html)

# 3
 A teljes képhez hozzátartozik az is, hogy a rendelkezésre álló 2002. évi román népszámlálási adatok – a települések esetében – csak 5 fő vagy afölötti nemzetiségi létszámokat közölnek (a románok esetében is), emiatt az 5 fő alatti létszámokat – a meglévő adatok alapján – csak viszonylag ritkán lehet meghatározni. (Például egy egyszerű kivonással akkor, ha csupán egyetlen adat hiányzik, vagy a többi nemzetiség létszáma alapján egyértelműen meghatározható, hogy több hiányzó adat közül csupán egyetlenegy értéke lesz nagyobb, mint 0).

# 4
 Néhány esetben itt is eltértem, mintegy a „magyarság javára", vagyis például „CRO-2" esetében azon települések adatait is vizsgáltam, ahol a magyarok létszáma 45 és 50 fő között volt, továbbá az egykori járásszékhelyek adatait akkor is feltüntettem, ha ott 1910-ben 100-nál kevesebb magyar élt (pl. Németlipcse).

# 5
 Kivéve egyes horvát, illetve szlovén kimutatásokat, ahol a kék háttérszínű táblázatokat az eredeti formátum módosítása nélkül vettem át. Ezekben az esetekben a többségi népcsoport jelölésére a piros színt használtam.

A többségi nemzetiség számát általában azon települések esetében is kék színnel jelöltem, ahol nem a magyar, de nem is az államalkotó nemzetiség alkotta a többséget (pl. Szerbiában a románok, Romániában a szerbek). Ez utóbbi jelöléseknél nem törekedtem a teljességre, elsősorban azért, mert a kimutatás a magyarság adott időszakbeli településterülete bemutatásának igényével készült, így a többi nemzetiség számának feltüntetése inkább csak érdekesség.

# 6
 Az osztrák statisztika „Umgangssprache" kifejezését Éger György és Kocsis Károly egyaránt „köznyelvként", illetve „magyar köznyelvűként" fordítja. A kifejezés nem nemzetiségre, illetve anyanyelvre, hanem a szokásos, hétköznapi környezetben leggyakrabban használt nyelvre utal.

# 7
 Felsőpulya és Középpulya összesített adatai. Felsőpulya volt egyébként a járás egyetlen, jelentősebb magyar közösséggel rendelkező települése. A magyarok számát, illetve arányát tekintve második helyen az alábbi községek álltak: Léka (Lockenhaus) 973 fő / 18 magyar / 1,8 % (1910: 1 210 fő / 91 m), illetve Locsmánd (Lutzmannsburg) 726 fő / 17 magyar / 2,3 % (1910: 1 321 fő / 268 m).

# 8
 A további sorrend a magyarok számát, illetve arányát tekintve: a) létszám: 2. Alsóőr (ld. lejjebb), 3. Őrisziget (Siget i. d. Wart) 285 fő / 165 magyar / 57,9 % (1910: 333 fő / 317 m), 4. Felsőlövő (Oberschützen) 1 071 fő / 20 magyar / 1,9 % (1910: 1 060 fő / 184 m), b) számarány: 2. Őrisziget, 3. Felsőőr, 4. Polányfalva (Podler) 92 fő / 2 magyar / 2,2 % (1910: 141 fő / 9 m).

# 9
 Kismarton, Alsókismartonhegy, Felsőkismartonhegy, Kismartonváralja, Kishöflány és Lajtaszentgyörgy összesített adatai. Kishöflány és Lajtaszentgyörgy adatai nélkül: 7 749 fő / 222 magyar (1910: 4 918 fő / 1 255 m).

Őrvidék (Burgenland) másik városában, Ruszton 1981-ben már nem élt jelentős számú magyarság: 1 693 fő / 1 magyar (1910: 1 535 fő / 218 m).

# 10
 1971-ben még 101 magyar!

# 11

#
Az 1991. és a 2001. évi adatok forrása: _Gerhard Baumgartner: Az ausztriai magyarság a szovjet megszállástól napjainkig (1945–2005)_, ld.: [http://www.prominoritate.hu/folyoiratok/2007/ProMino07-1-13-Gerhard.pdf](http://www.prominoritate.hu/folyoiratok/2007/ProMino07-1-13-Gerhard.pdf).

# 12
 Gyönyör József _Határok születtek_ c. műve (Madách Kiadó, Pozsony, 1992) tartalmazza azon szlovákiai települések 1981. évi adatait, ahol a magyarság létszáma meghaladta a 100 főt, vagy számaránya meghaladta a 10 %-ot.

# 13
 Összefoglaló, egyben – jelen esetben szándékosan – leegyszerűsítő elnevezés. A moldvai magyarságnak ugyanis a bukovinai székelyek (1941-ig), illetve a Trianon után Erdélyből áttelepültek is részét képezték, illetve képezik.

# 14
 Lásd [http://www.kia.hu/konyvtar/erdely/moldva](http://www.kia.hu/konyvtar/erdely/moldva)

# 15
 Tánczos Vilmos adatai. Lásd az említett tanulmány 2. sz. táblázatát.

# 16
 1956: Nemc megye – 1 522 magyar.

További romániai megyék, ahol a magyarok száma 1956-ban vagy azt követően meghaladta az 1 000 főt: Prahova 1 018 (1956), illetve 1 104 fő (1977); Konstanca 1 263 (1977), illetve 1 369 fő (1992).

# 17
 Elvétve találkozunk Románia más területein is olyan falvakkal (pontosabban városnak nem minősülő településekkel), ahol 10 vagy annál több magyar élt: Dâmboviţa megye – I. L. Caragiale 4 669 fő / 14 magyar, Pietroşiţa 2 286 / 23; Dolj – Valea Lungului (Breasta község) 632 / 12; Gorj – Mătăsari 3 872 / 11; Ialomiţa – Amara 7 627 / 10; Ilfov – Jilava 11 919 / 27, Pantelimon 16 019 / 29, Popeşti Leordeni 15 115 / 12, Voluntari – 30 016 / 19; Mehedinţi – Balota (Prunişor község) 123 / 26; Prahova – Târguşoru Nou (Ariceştii Rahtivani község) 1 743 / 18.

Érdekes, hogy e települések mindegyike Havasalföldön található, vagyis a népszámlálási adatok alapján Bákó megyén kívül – a városokat leszámítva – gyakorlatilag nem beszélhetünk önálló entitásként megjelenő moldvai magyarságról.

A tengerpart közelében lévő, magyar eredetű Oituz településen (Konstanca megye, Lumina község) is alig néhányan vallották magukat magyarnak. (Települési adat nem áll rendelkezésre, az egész községben 2002-ben 2 magyar élt, 2011: \* jel, vagyis 1 vagy 2 magyar).

# 18
 Београд-део (gyakorlatilag Zimony és Batajnica adatai): 145 751 fő / 125 256 szerb, 256 magyar, illetve Surčin (Сурчин): 14 292 fő / 12 358 szerb, 10 magyar, továbbá az egykori Zimony és Bežanija területéből alakult ki a mai Újbelgrád (Нови Београд), amelynek 2002. évi nemzetiségi összetétele: 217 773 fő / 187 253 szerb, 411 magyar.

# 19
 A szűkebb értelemben vett Belgrádhoz tartozó rész (Београд-део): 103 261 fő / 89 918 szerb, 163 magyar, Borcsa (Борча): 35 150 fő / 30 479 szerb, 98 magyar, továbbá az 1910-ben még nem önálló Padinska Skela (Падинска Скела): 9 836 / 8 677 szerb, 45 magyar.

# 20

#
A teljesség érdekében hozzá kell tenni, hogy a városok 1948-53. évi adatai a környékbeli települések adatait is tartalmazzák.

# 21
 Ezt a számot végül levittem kb. 45-ig.

# 22
 Még két megjegyzés ezzel kapcsolatban:

a) Előfordult, hogy a magyarság száma / aránya nem is a székhely településen haladta meg a statisztikába kerüléshez szükséges minimumot, így ezekben az esetekben eleve fölösleges lett volna a székhely település külön történő szerepeltetése.

A másik véglet, vagyis a székhely település teljes elhagyása azonban egyrészt a kimutatás „szétcsúszását" eredményezte volna, székhely település nélkül mintegy a „levegőben lógó" adóközségnél kisebb települések tömegével, másrészt nem is mindig ez volt a helyzet, vagyis a székhely településen is élt legalább 50 főnyi magyar.

Mindez két példával alátámasztva: „Čeralije" név alatt Čeralije adóközség összesített adatai szerepelnek, Čeralije településé (1910: 16 magyar) viszont nem. A hozzá tartozó, adóközségnél azonban alacsonyabb szintű Balinci település részletes adatai viszont megtalálhatók, mivel ott jelentős számú magyar élt (117 fő).

Problémásabb a helyzet Krašković adóközség esetében, ahol a névadó településnek _sui generis_ (saját jogon) – vagyis a magyarság létszáma miatt – is meg kellene jelennie a statisztikában (1910: 119 magyar), ehelyett csak az összesített adatok (1910: 473 magyar) kerültek feltüntetésre. Ez valóban okoz némi inkonzisztenciát, a részletes adatok viszont kikereshetők az említett excel file-ból.

b) Az összevetés azért a lehető legkisebb közigazgatási egységek tekintetében a legéletszerűbb, mivel a mai horvátországi települések (naselje) az esetek többségében nem az 1910. évi adóközségeknek, hanem az adóközségnél is kisebb területi egységeknek feleltethetők meg.
